- Per incominciare leggete con estrema attenzione i capitoli 1, 2 e 3 dell'opera "L'arte di scrivere con LATEX" di Lorenzo Pantieri e Tommaso Gordini (che trovate in allegato nella cartella) che vi permetteranno di comprendere il funzionamento del programma di composizione tipografica LATEX e del suo motore TeX. Inoltre, è dettagliatamente descritta la procedura per scaricare, installare e aggiornare la distribuzione TeX Live (§2.2). 

- Dopo aver installato TeX Live, leggete con attenzione i capitoli 4,5 e 6 dell'opera suddetta. Capirete come comporre le formule matematiche, gestire le immagini e le tabelle.

- In allegato trovate il file "report.tex" e due immagini. Copiate il file .tex e le due immagini (logo_polito_diana.png e esempio.png) in una cartella creata da voi.

- Aprite il file di estensione .tex e avviate la composizione.

- Il modello proposto è stato realizzato a partire dal file "toptesi-example.tex" scritto dal Professore Emerito Claudio Beccari del Politecnico di Torino. 
Il Prof.C.Beccari è un famoso "TeXie" ed è l'inventore della classe TOPtesi. Tutta la documentazione relativa a tale pacchetto potete trovarla, ad esempio, aprendo un terminale e digitando

texdoc nome_del_pacchetto

La stessa operazione la potete effettuare per ottenere la documentazione di tutti gli altri pacchetti.
N.B. Leggete sempre con attenzione la documentazione dei pacchetti.

- Nel corpo del documento ho inserito esempi di matrici, sistemi di equazioni, integrali ecc. che vi possono aiutare nel comporre la vostra relazione.

- Molto utile è il Forum del Gruppo utilizzatori Italiani di TeX (http://www.guitex.org/home/it/forum/index).

Buon lavoro!

Cristiano Pizzamiglio
